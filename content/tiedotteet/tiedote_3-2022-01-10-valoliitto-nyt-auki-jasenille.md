---
title: "Tiedote 3: Vapaa ammattiliitto - VALO ry ottaa nyt jäseniä"
date: 2022-01-09
categories: ["Tiedotteet"]
tags:
- Tiedote
- Ammattiliitto VALO

thumbnail: "/tiedotteet/liitto.jpg"

description: "Vapaa ammattiliitto - VALO ry  on nyt valmis ottamaan vastaan uusia jäseniä, tervetuloa"

slug: "/tiedotteet/tiedote-2022-01-10-valoliitto-ottaa-jasenia/"
discussionId: "/tiedotteet/tiedote-2022-01-02-valoliitto-ottaa-jasenia/"
featured: true
draft: false
toc: false
---

## Tervetuloa uuteen Vapaaseen ammattiliitto – VALO ry:hyn!


Olemme aukaisseet viralliset liiton nettisivut. Nyt voit lopultakin liittyä Vapaa ammattiliitto - VALO ry:n jäseneksi. 
LINKKI NETTISIVUILLE: https://valo-liitto.fi/jaseneksi-lomake/
Olemme testanneet liiton jäsenrekisteriä kanssa ja todenneet sen toimivaksi. Jäsenrekisterin luomisessa on ollut haasteita, mutta nyt jäsenrekisteri on onnistuneesti avattu.

Liittymismaksu on 20 euroa. Liittymismaksun voit vähentää ensimmäisestä virallisesta jäsenmaksusta. Palkansaajille VALO ry:n jäsenmaksu on 1 prosentti kuukausittaisesta bruttopalkasta ja mikroyrittäjille jäsenmaksu on 1 prosentti YEL:iin tai MYEL:iin alaiseen tuloon sidottuna. Maksukatto molemmissa jäsenyyksissä on 500 euroa vuodessa. 
Aluksi jäsen maksaa jäsenmaksunsa itse liitolle, kunnes saamme sovittua suoraveloituksen niiden jäsenten kohdalla, jotka suoraveloituksen haluavat. Lähetämme laskun sähköpostitse useimmiten seuraavana arkipäivänä liittymisilmoituksen jälkeen. Jos et näe laskuviestiämme, muistathan tarkistaa myös roskapostilaatikon.

Liitossamme on myös kannatusjäsenmahdollisuus. Kannatusjäsenen vuosijäsenmaksu on 100 euroa. 

Jokaisen liiton jäsenen on muistettava pysyä tämänhetkisessä työttömyyskassassaan, kunnes saamme perustettua oman työttömyyskassan.

Liiton hallitus informoi jäseniään säännöllisesti liiton asioista ja yhteiskunnassa tapahtuvista muutoksista.

Sydämellisesti tervetuloa Vapaa ammattiliitto – VALO ry:n jäseneksi.

Valoisampaa tulevaisuutta toivottavat:

Liiton puheenjohtaja Aki Nummelin ja hallituksen jäsenet