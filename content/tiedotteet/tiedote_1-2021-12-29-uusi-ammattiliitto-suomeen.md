---
title: "Tiedote #1: Suomeen perustettu uusi ammattiliitto"
date: 2021-12-29
categories: ["Tiedotteet"]
tags:
- Tiedote
- Ammattiliitto VALO
thumbnail: "/tiedotteet/rip-sote.jpg"

description: "Suomeen on perustettu uusi ammattiliitto, jonka nimi on Vapaa ammattiliitto - VALO ry, 
ruotsiksi Fria fackförbundet - VALO rf. Ammattiliitto on tarkoitettu kaikille palkansaajille, 
mikroyrittäjille sekä eri alojen opiskelijoille. Lisäksi liittoon voi liittyä kannattajajäseneksi. "

slug: "/tiedotteet/2021-12-29-tiedote-1-uusi-ammattiliitto-suomeen/"
discussionId: "/tiedotteet/2021-12-29-tiedote-1-uusi-ammattiliitto-suomeen/"
math: true
featured: true
toc: true
---

## Työoikeudellista neuvontaa kaikille jäsenille
Suomeen perustettu uusi ammattiliitto

Suomeen on perustettu uusi ammattiliitto, jonka nimi on Vapaa ammattiliitto - VALO ry, 
ruotsiksi Fria fackförbundet - VALO rf. Ammattiliitto on tarkoitettu kaikille palkansaajille, 
mikroyrittäjille sekä eri alojen opiskelijoille. Lisäksi liittoon voi liittyä kannattajajäseneksi. 
 
Yhteiskunnassa tapahtuvien voimakkaiden muutosten vuoksi uuden liiton perustamiselle on 
syntynyt suuri tarve. Monet nykyiset ammattiliitot eivät puolusta jäseniään esimerkiksi työnantajien 
pakottaessa työntekijöitä pakkorokotukseen ja pakolliseen maskin käyttöön, vaikka mitään 
perusteita tälle ei ole.

Vapaa ammattiliitto - VALO lupaa jäsenilleen, että liitto tarjoaa kaikille työoikeudellista neuvontaa 
sekä tukea esimerkiksi irtisanomistilanteessa. Erityisen tärkeää uudelle liitolle on puolustaa 
palkansaajien ja mikroyrittäjien oikeuksia, oikeutta käydä työssä ja hankkia elantonsa 
valitsemallaan alalla ilman pelkoa perusoikeuksien loukkauksista tai menetyksistä.

Uusi liitto kokoaa palkansaajat, mikroyrittäjät ja opiskelijat edunvalvontajärjestöksi. Jäsenistön 
yhteistoiminnan avulla liitto parantaa ja puolustaa työ- ja muita sopimusehtoja, taloudellisia, 
sosiaalisia ja oikeudellisia etuja sekä toimii niin palkansaajien kuin myös mikroyrittäjien 
yhteiskunnallisen aseman edistämiseksi. Liitolle yhdenkään jäsenen ongelmat eivät ole vähäisiä.

Jokaisen liiton uuden jäsenen tulee pysyä tämänhetkisessä työttömyyskassassa niin kauan, kunnes 
liiton yhteyteen saadaan perustettua oma työttömyyskassa. Tämä edellyttää riittävän suurta 
jäsenpohjaa uudelle työttömyyskassalle. 
 
Liiton säännöt ja hallituksen kokoonpanon löydät osoitteesta www.valoliitto.fi, kunhan sivut 
saadaan lähipäivinä avattua. 
 
 
Liittoterveisin,  
 
Puheenjohtaja Aki Nummelin (akinummelinfi(at-merkki)gmail.com) sekä hallituksen jäsenet 
 
