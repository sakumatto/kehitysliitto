---
title: "Salassapitositoumus"

date: 2022-01-02
categories: ["Salassapito"]
tags:
- Salassapitositoumus
- Laillisuusasiat
description: "Toimitsijan sekä vapaaehtoisen vaitiolovelvollisuus ja salassapitositoumus toimessaan Vapaa ammattiliitto - VALO ry:ssä"
thumbnail: "/vaitiolo/pilli.png"
slug: "/vaitiolo/"
discussionId: "/vaitiolo/"
toc: false
author: valoliitto.fi
---

## Toimitsijan sekä vapaaehtoisen vaitiolovelvollisuus ja salassapitositoumus toimessaan Vapaa ammattiliitto - VALO ry:ssä

Vapaaehtoistoiminta ja liiton toimitsijan työ molemmat perustuvat omiin taitoihin ja persoonallisuuteen ja niiden osalta pyritään löytämään vastaavuus, jolla yksilö kykenee motivoitumaan tehtävässään. Kaikilla on oikeus saada tehtäväänsä ohjausta ja koulutusta.

Ammattiliiton työ edellyttää vaitiolovelvollisuutta muun ohella kaikissa sellaisissa asioissa, joissa käsitellään ihmisen henkilötietoja, liiton suunnitelmia ja liiton suhteita ulkopuolisiin tahoihin, vaikkapa viranomaisiin tai sopimuskumppaneihimme. Lähde siitä olettamasta, että asia on arkaluontoinen ja ettei siitä saa ulkopuoliselle puhua. Ulkopuolinen voi olla myös liiton toinen vapaaehtoinen tai toimitsija, mutta jolla ei ole samoja oikeuksia kuin sinulla.

Erityisesti tulee huomata, että kuuluminen tai kuulumattomuus liittoon, on perusoikeuksissa suojattu vaitiolovelvollisuuden alainen tieto. Missään oloissa meillä ei ole oikeutta antaa kolmannelle tietoa jäsenestämme, jollei laillista velvoitetta siihen ole ja jos esimiehesi kirjallisen luvan siihen antaa.  Epäselvissä tapauksissa tulee keskustella asiasta esimiehen kanssa.

Salassapitositoumuksen rikkominen voi muodostaa perusteen evätä oikeus
vapaaehtoisena toimimiseen tai työsuhteen päättymiseen.

### Tiedotusvälineet
Tiedottamisesta vastaa yksinomaan hallitus tai sen alaisuudessa toimiva tiedotusvastaava. Kaikki mediakyselyt tulee ohjata hänelle.

### Sosiaalinen media
Somen käyttäminen on normaalia arjessa, mutta salassapitovelvollisuus on voimassa sielläkin. Esimerkiksi kuvien postaaminen toimitiloistamme taikka vapaaehtoisistamme ja toimitsijoistamme on ilman lupaa kielletty. Muistathan myös pitää viestinnän sävyn oikeanlaisena.

Sitoudun toimessani näihin velvollisuuksiin ja noudatan ammattitaitoista kuria salassa pidettävien tietojen suhteen päivittäisessä toimessani ja myös mikäli toimeni päättyy, ymmärrän tämän sitoumuksen kuitenkin jatkuvan kertyneen tietoni osalta.

Paikka ja aika



Allekirjoitus ja nimen selvennys