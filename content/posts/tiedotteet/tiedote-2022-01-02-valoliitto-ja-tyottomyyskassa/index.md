---
title: "Tiedote #2: Vapaa ammattiliitto - VALO ry ja sen työttömyyskassa"
date: 2022-01-02
categories: ["Tiedotteet"]
tags:
- Tiedote nro 2
- Ammattiliitto VALO
- Työttömyyskassa
thumbnail: "/posts/tiedotteet/tiedote-2022-01-02-valoliitto-ja-tyottomyyskassa/setelitukko.jpg"

description: "Vapaa ammattiliitto - VALO ry haluaa muistuttaa jäsenistöään toistaiseksi pysymään aiemmassa työttömyyskassassaan. Jos siis eroat vanhasta liitostasi liittyäksesi Valoliittoon, muista varmistaa, että silti pysyt kassan jäsenenä. Kassan jäsenyys ei ole sidottu liiton jäsenyyteen."

slug: "/posts/tiedotteet/tiedote-2022-01-02-valoliitto-ja tyottomyyskassa/"
discussionId: "/posts/tiedotteet/tiedote-2022-01-02-valoliitto-ja tyottomyyskassa/"
math: true
featured: true
toc: true
---
## Valoliiton työttömyyskassa perustetaan hieman myöhemmin

Suomeen perustettu uusi ammattiliitto, Vapaa ammattiliitto - VALO ry, on tällä hetkellä vielä vain ja ainoastaan ammattiliitto. Liittomme palveluihin ei siten siis vielä kuulu työttömyyskassa.

Liitto haluaa siksi muistuttaa jäsenistöään pysymään aiemmassa työttömyyskassassaan. Jos siis eroat vanhasta liitostasi liittyäksesi Valoliittoon, muista varmistaa, että silti pysyt kassan jäsenenä. Kassan jäsenyys ei ole sidottu liiton jäsenyyteen.

Jos et ole vielä minkään kassan jäsen, kehotamme hakeutumaan minkä tahansa työttömyyskassan jäseneksi, jotta työssäoloehtosi täyttyy.

### Työssäoloehto usein 26 viikkoa
"Ansiosidonnaisen työttömyyspäivärahan saaminen edellyttää, että olet ollut työttömyyskassan jäsen vähintään 26  viikkoa ja olet jäsenyyden aikana ollut palkkatyössä vähintään 26 kalenteriviikkoa viimeisen 28 kuukauden aikana. Tätä työssäoloehtoa kerryttävät sellaiset kalenteriviikot, joiden aikana olet työskennellyt vähintään 18 tuntia ja maksettu palkka on ollut alalla sovellettavan työehtosopimuksen mukainen. ""
Lähde ytk-kassa, https://ytk.fi/ohjeet-ja-tuki/tietopankki/jasenyys/milloin-voin-hakea-paivarahaa-

### Tiedotamme kaikkia jäseniä kun kassamme aukeaa
Suosituksemme: Kerrytä Valoliiton kassaa odottaessa työssäoloa muussa kassassa. Kun Oma kassamme aukeaa, saat siirtyä kassaamme ja voit ottaa mukaasi jo keräämäsi työssäoloehdon. Tämä onnistuu, jos liityt uuteen työttömyyskassaamme kuukauden kuluessa edellisestä kassastasi erottuasi.

Liittoterveisin,  
 
Puheenjohtaja Aki Nummelin (akinummelinfi(at-merkki)gmail.com) sekä hallituksen jäsenet 
 
